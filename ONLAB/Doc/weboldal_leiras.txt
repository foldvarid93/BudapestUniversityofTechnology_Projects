A weboldal egyszerű. van rajta egy szövegmező meg egy gomb. 
Ha megnyomjuk a gombot akkor a script tag-ek között megírt SendData() függvény fog végrehajtódni. 
A gomb onclick eseményéhez hozzárendeltem ezt a SendData() függvényt. ( onclick='SendData();' ) 
A SendData függvény annyit csinál, hogy indít egy HTTP lekérést (GET) a szerver felé. Egy ilyen lekérés pl amikor a böngésző címsorába beírunk egy webcímet (pl youtube.com) és nyomunk egy entert. Ekkor a youtube szerverei felé intéztünk egy lekérést és ilyenkor a böngésző küld a szervernek egy rövid szöveget. Na a gombnyomással is ezt idézzük elő. Indítunk egy xmlHttpRequest-et. Itt annyi a lényeg, hogy az strText nevezetű változóba rakjuk bele a nekünk érdekes szöveget.

Az strText így rakódik össze:

Az elejáre odarakom a "valami=" szöveget. Ezt a "valami="-t csak azért rakom bele, hogy feldolgozásnál akkor tudni lehet, hogy a valami= után van a számunkra érdekes adat.

Ez után hozzáfűzöm a szövegmezőbe beírt szöveget.

A végén amikor meg megy a kérés a szerver felé akkor még hozzácsapok egy nocache=2142378 szövegrészt valami random számmal. Ez a neten lévő példában is benne volt és szerintem csak arra szolgál, hogy a böngésző ne cache-elje a dolgokat, mivel ugye mindig valami random szám kerül az üzenet végére.

Nézzünk egy példát
Pl beírod a szövegmezőbe azt, hogy 2018.04.23 és utána megnyomod a gombot, akkor a böngésző a következő szöveget fogja elküldeni a szervernek:

GET valami=2018.04.23&nocache=685375.3511674033 HTTP/1.1

Ez az első sora az üzenetnek.
Utána még a többi sorokban lesz egy csomó más szöveg de az számunkra nem érdekes.

Gyakorlatilag ezt az egy sor szöveget kell feldolgoznod és kinyerni belőle a hasznos infót amit már meg tudsz jeleníteni a led-eken. Ez az egy sor az arduino kódban a szoveg[] nevű tömbben lesz tárolva.
